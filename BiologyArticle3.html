<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="Physic1.css">
    <title>Document</title>
</head>
<body>
    <style>
        @import url('https://fonts.googleapis.com/css2?family=Siemreap&display=swap');
        </style>
<style>
@import url('https://fonts.googleapis.com/css2?family=Moul&display=swap');
@import url('https://fonts.googleapis.com/css2?family=Battambang:wght@300&display=swap');


</style>
<nav>
    <div class="topnav">
        <a href="Stem1.html" class="active">Home</a>
        <a href="StemScientArticle.html">Physic and space  </a>
          <a href="CHemistry.html">Chemistry</a>
        <a href="BiogyArticle1.html">Biology</a>
        <a href="IT.html"> Information Tecnology</a>
        <a href="#contact">Culture</a>

  </div>


      </div>
    

</nav>
	</h3>
	<br /><br /><br><br>
	<section class="hero is-primary is-bold">
        <div class="hero-body">
            <div class="container has-text-centered">
                    <h2 class="titleis-1 ">
                   &nbsp; &nbsp; &nbsp;  What is love?          </h2>
                   
</div> 
        </div>
    </section>
<br><br>
<div class="content">
			    
    
    
    <p class="text"> 
        តើស្នេហាជាអ្វី? មុខវិជ្ជាផ្សេងអោយនិយមន័យស្នេហាផ្សេងគ្នា។ នៅក្នុងអត្ថបទនេះ យើងនឹងមើលបកស្រាយពីស្នេហាតាមបែបជីវវិទ្យា ហើយការបកស្រាយនេះគឺមិនមែនទាក់ទងនិងមួយបូកមួយស្មើមួយឡើយ។ និយមន័យតាមបែបជីវវិទ្យាដែលយើងនឹងមើលបន្តិចទៀតនេះអាចនឹងមានភាពស្មុគស្មាញព្រោះយើងនឹងមើលអំពីរឿងរាវដែលកើតនៅក្នុងខួរក្បាលនិងខ្លួនរបស់យើងនៅពេលដែលយើងមានស្នេហា។ 
<br>
        ដើម្បីស្រួលយល់អត្ថបទមួយនេះ មិត្តអ្នកអានប្រហែលត្រូវការចំណេះដឹងខ្លះៗអំពីជីវវិទ្យាដែលទាក់ទងនឹងខួរក្បាល និងអរម៉ូន។
    <br>    
        នៅពេលដែលអ្នកឃើញមនុស្សដែលអ្នកចាប់អារម្មណ៍(Crush) អារម្មណ៍របស់អ្នកប្រហែលជានៅមិនសុខ បែកញើសបាតដៃ ហើយបេះដូងលោតខុសធម្មតា។ ប្រហែលដោយសារបេះដូងលោតខុសប្រក្រតីនេះហើយ ទើបជាយូរយារណាស់មកហើយយើងតែងតែនិយាយថាស្នេហាកើតចេញពីបេះដូង។ មែនទែនទៅស្នេហាកើតនៅក្នុងខួរក្បាល ហើយវាទាក់ទងនឹងសារធាតុគីមីដែលយើងហៅថាណឺរ៉ូនបញ្ជូនសារនិងអរម៉ូន។
        <br>
        អ្នកស្រាវជ្រាវមួយក្រុមដែលដឹកនាំដោយលោកស្រីវេជ្ជបណ្ឌិត Helen Fisher នៅសកលវិទ្យាល័យ Rutgers បានចែកស្នេហាជា៣លំដាប់។ ទី១គឺអារម្មណ៍ត្រេកត្រអាល (Lust) ទី២ គឺភាពទាក់ទាញ (Attraction) ទី៣ គឺភាពជាប់ជំពាក់ (Attachment)។ ពាក្យខ្មែរដែលយើងបកប្រែនេះប្រហែលជាស្តាប់ទៅមិនសូវត្រូវន័យពេញ ប៉ុន្តែសង្ឃឹមថាការពន្យល់បន្តបន្ទាប់នឹងធ្វើអោយពាក្យទាំងនេះមានន័យកាន់តែច្បាស់។
        <br>
        
        1.អារម្មណ៍ត្រេកត្រអាល៖ គឺសំដៅទៅលើចំណង់ផ្លូវភេទ។ អារម្មណ៍ត្រេកត្រអាលនេះត្រូវបានដឹកនាំដោយអរម៉ូនតេស្តូស្តេរ៉ូន និង អឺស្រ្តូសែន ។​ តេស្តូស្តេរ៉ូនជាអរម៉ូនដែលគេស្គាល់ជាទូទៅថាជាអរម៉ូនភេទប្រុសព្រោះវាជំរុញការផលិតមេជីវិតឈ្មោលនិងការលេចឡើងលក្ខណៈភេទឈ្មោល។ តែសូមកុំច្រឡំថាអរម៉ូននេះជាអរម៉ូនផ្តាច់មុខរបស់មនុស្សប្រុស ព្រោះគេក៏រកឃើញអរម៉ូនប្រភេទនេះនៅក្នុងខ្លួនមនុស្សស្រីផងដែរ។ ហើយអ្នកវិទ្យាសាស្រ្តក៏បានរកឃើញថាតេស្តូស្តេរ៉ូនក៏ជំរុញចំណង់ផ្លូវភេទចំពោះមនុស្សស្រីផងដែរ។ ចំពោះមនុស្សស្រីអឺស្ត្រូសែនក៏ត្រូវបានគេរកឃើញថាចូលរួមក្នុងការជំរុញអារម្មណ៍ត្រេកត្រអាលផងដែរ តែឥទ្ធិពលតិចជាងតេស្តូស្តេរ៉ូន។
        <br>
        2.ភាពទាក់ទាញ៖ គឺជាដំណាក់កាលនៃការធ្លាក់ក្នុងអន្លង់ស្នេហ៍។ នេះគឺជាដំណាក់កាលដែលអ្នកដេកមិនលក់ បាយមិនបានដោយសារនឹកគេ ដូចបទចម្រៀងលោកអធិរាជសំលេងមាស ស៊ិនសុីសាមុត ថា «យប់នឹកអូន(បង) ថ្ងៃនឹកអូន នឹកអូនគ្រប់វេលា ស្រមៃឃើញតែស្រស់ពុំងារជាប់ដួងចិត្តបង….»។ នៅក្នុងដំណាក់កាលនេះខួរក្បាលយើងកំពុងស្ថិតនៅក្រោមឥទ្ធិពលនៃណឺរ៉ូនបញ្ជូនសារដូចជា៖
        
       <br> ដូប៉ាមីន(Dopamine)៖ អ្នកដឹងហើយថាណឺរ៉ូនបញ្ជូនសារនេះមានសកម្មភាពនៅពេលអ្នកធ្វើអោយដែលសប្បាយរីករាយហើយវាធ្វើអោយអ្នកញៀន។ ណឺរ៉ូនបញ្ជូនសារនេះបញ្ចេញនៅពេលអ្នកនៅជិតគូស្នេហ៍ធ្វើអោយអ្នកអារម្មណ៍ល្អពេលនៅក្បែរគេ។ ហើយនៅពេលបាត់មុខគេធ្វើអោយអ្នកពិបាកក្នុងខ្លួន។
        អាដ្រេណាលីន រឺអេពីណេព្រីន(Epinephrine/Adrenaline)៖ ណឺរ៉ូនបញ្ជូនសារឬពេលខ្លះគេហៅវាថាអរម៉ូននេះ ធ្វើអោយបេះដូងយើងលោតញាប់ ហើយបែកញើស។
        សេរ៉ូតូនីន (serotonin)៖ អ្នកប្រហែលជាធ្លាប់លឺឈ្មោះម៉ូលេគុលណឺរ៉ូនបញ្ជូនសារនេះនៅក្នុងជំងឺDepression។ សេរ៉ូតូនីនជាអ្នកទទួលខុសត្រូវផ្នែកអារម្មណ៍។ បរិមាណសេរ៉ូតូនីនគ្រប់គ្រាន់ធ្វើអោយយើងអារម្មណ៍ល្អ ហើយការបាត់បង់តុល្យភាពនៃសេរ៉ូតូនីនធ្វើអោយមនុស្ស Depression។ នេះអាចជាមូលហេតុមួយដែលធ្វើអោយមនុស្សបាត់បង់ស្នេហាកើតDepressionដែរ។
        <br>3.ភាពជាប់ជំពាក់៖ គឺជាដំណាក់កាលសំខាន់បំផុតដើម្បីទំនាក់ទំនងយូរអង្វែង។ ភាពជាប់ជំពាក់នេះខុសពីដំណាក់កាលទាំង២ខាងលើដែលទាក់ទងតែនឹងស្នេហាបែបស្រើបស្រាល។ ភាពជាប់ជំពាក់នេះគ្របដណ្តប់ទាំងទំនាក់ទំនងម្តាយឪពុកនិងកូន បងប្អូន មិត្តភក្តិ និងស្នេហាដែលយើងបាននិយាយខាងលើ។ នៅក្នុងភាពជាប់ជំពាក់នេះគឺទាក់ទងអរម៉ូន២៖
        <br>
        អុកសុីតូសុីន (Oxytocin)៖ អរម៉ូននេះផលិតដោយក្រពេញអុីប៉ូតាឡាមុសហើយបញ្ចេញដោយក្រពេញអុីប៉ូភីសក្រោយនៃខួរក្បាល។ អរម៉ូននេះបញ្ចេញនៅពេលសម្រាលកូនដើម្បីអោយស្បូនកន្ត្រាក់និងនៅពេលដែលកូនបៅដើម្បីភ្ញោចក្រពេញទឹកដោះ។ អរម៉ូននេះជួយអោយម្តាយនិងកូនមានអារម្មណ៍ជាប់ជំពាក់។ នេះជាមូលហេតុមួយដែលនៅពេលកូនកើតមកភ្លាម គេអោយម្តាយយកកូនដាក់លើទ្រូងនិងបំបោះដៅកូនភ្លាម។ ការស្រាវជ្រាវថ្មីបានអោយយោបល់ថាទំនាក់ទំនងល្អរវាងគ្នា នាំអោយមានការបញ្ចេញអរម៉ូននេះផងដែរ។ 
        <br>វ៉ាសូប្រេសុីន រឺ អង់ទីឌីអ៊ុរ៉េទិចអរម៉ូន (Vasopressin/ADH)៖ អ្នកស្រាវជ្រាវចាត់ទុកអរម៉ូននេះមានតួនាទីសំខាន់នៅក្នុងការធ្វើអោយមាននូវការប្តេជ្ញាចិត្តយូរអង្វែងនៅក្នុងទំនាក់ទំនង។ ការស្រាវជ្រាវទៅលើសត្វកណ្តុរមួយប្រភេទ បានរកឃើញថានៅពេលដែលគេប្រើថ្នាំបន្ថយការបញ្ចេញអរម៉ូនវ៉ាសូប្រេសុីន កណ្តុរទាំងនោះនឹងបាត់បង់នូវភាពស្មោះស្ម័គ្រនៅក្នុងទំនាក់ទំនងញីរឈ្មោលរបស់ពួកវា។
        <br> ការពន្យល់នេះមិនមែនជាការពន្យល់ឥតខ្ចោះពីអ្នកវិទ្យាសាស្រ្តឡើយ ព្រោះការស្រាវជ្រាវនៅតែបន្តមិនចេះចប់។ ហេតុនេះប្រសិនបើអ្នកមានបញ្ហាក្នុងទំនាក់ទំនង សូមកុំបន្ទោសថាអ្នកមានអតុល្យភាពណឺរ៉ូនបញ្ជូនសារ ឬអរម៉ូន។
          

        Credit : ReanBio
        
                </p>
         
        <img src="ss.jpg" width="450px" height="400px" class="center">
</div>